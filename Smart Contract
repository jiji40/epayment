Bitcoin. Cel mai recunoscut smart contract utilizat de platforma Bitcoin este cel de tip Pay To Public Key Hash (P2PKH). 
Este un smart contract care permite cuiva, de exemplu, sa trimita altcuiva monede Bitcoin, insa pentru ca acea persoana sa le poata cheltui, 
va avea nevoie de o semnatura ECDSA aferenta adresei monedelor respective. In general, smart contract-ul de tip P2PKH se asigura ca doar 
detinatorul real al unor criptomonede le poate cheltui, sau o persoana de incredere caruia i le-a incredintat un detinator.

Ethereum. Ethereum este cea mai reprezentativa platforma blockchain in ceea ce priveste smart contracts, fiind platforma 
cu cel mai mare numar de smart contracts integrate (si puse la dispozitia altor creatori sub forma de cod open-source). 
Cele mai multe smart contracts de pe platforma ofera posibilitatea de a impune conditii dupa o tranzactie, asemanator cu cele utilizate de Bitcoin. 
De exemplu, daca un utilizator Ethereum ii trimite cuiva un anumit numar de token-uri ETH, poate impune o conditie in ceea ce priveste 
momentul in care token-urile vor putea fi cheltuite.
